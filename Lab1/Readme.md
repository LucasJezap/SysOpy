# Laboratories 1  
—

Zarządzanie pamięcią, biblioteki, pomiar czasu 

## Zadanie 1. Alokacja tablicy ze wskaźnikami na bloki pamięci zawierające  tablicę wskaźników (25%)

Zaprojektuj i przygotuj zestaw funkcji (bibliotekę) do zarządzania tablicą bloków, w których to blokach pamięci zapisywane są rezultaty operacji porównywania plików wiersz po wierszu (poleceniem diff) sekwencji par plików  — sekwencja ich nazw jest parametrem funkcji. 

Biblioteka powinna umożliwiać: 

- Utworzenie tablicy wskaźników (tablicy głównej) — w tej tablicy będą przechowywane wskaźniki na bloki operacji edycyjnych — pierwszy element tablicy głównej zawiera wykaz operacji edycyjnych dla pierwszej pary plików, drugi element dla drugiej pary, itd. Pojedynczy blok operacji edycyjnych (element wskazywany z tablicy głównej), to tablica wskaźników na poszczególne operacje edycyjne
- Definiowanie sekwencji par plików
- Przeprowadzenie porównania (dla każdego elementu sekwencji) oraz zapisanie wyniku porównania do pliku tymczasowego
- Utworzenie, na podstawie zawartość pliku tymczasowego, bloku operacji edycyjnych — tablicy wskaźników na operacje edycyjne, ustawienie w tablicy głównej (wskaźników) wskazania na ten blok; na końcu, funkcja powinna zwrócić indeks elementu tablicy (głównej), który zawiera wskazanie na utworzony blok  — dla  pokazanego (niżej) przykładu powinna więc zwrócić 0
- Zwrócenie informacji o ilości operacji w danym bloku operacji edycyjnych — dla przykładu,  pokazanego poniżej, zwracaną wartością powinno być 3
- Usunięcie, z pamięci, bloku (operacji edycyjnych) o zadanym indeksie
- Usunięcie, z pamięci, określonej operacji dla podanego bloku operacji edycyjnych  
Przykład — załóżmy, że sekwencja nazw plików zawiera tylko jedną parę ('a.txt', 'b.txt').

Zawartość pliku a.txt:  
  
aaa  
bbb ccc  
ddd  
eee  
hhh iii  
Zawartość pliku b.txt:  
  
jjj kkk  
aaa  
fff ccc  
eee  
bbb ggg  
  
`0a1  
> jjj kkk  
2,3c3  
< bbb ccc  
< ddd  
---  
> fff ccc  
5c5  
< hhh iii   
---  
> bbb ggg` 

W tym przypadku tablica główna powinna zawierać tylko jeden wskaźnik na  blok operacji edycyjnych (bo mamy tylko jedną parę plików).  Blok operacji edycyjnych powinien być trzyelementową tablicą wskaźników na napisy z treścią operacji edycyjnych.

Tablice / bloki powinny być alokowane przy pomocy funkcji calloc() (alokacja dynamiczna).

Przygotuj plik Makefile, zawierający polecenia kompilujące pliki źródłowe biblioteki oraz tworzące biblioteki w dwóch wersjach: statyczną i współdzieloną.

## Zadanie 2. Program korzystający z biblioteki (25%)
Napisz program testujący działanie funkcji z biblioteki z zadania 1.

Jako argumenty przekaż liczbę elementów tablicy głównej (liczbę par plików) oraz listę zadań do wykonania. Zadania mogą stanowić zadania porównania wszystkich par w sekwencji lub zadania usunięcia bloku o podanym indeksie bądź usunięcia operacji o podanym indeksie.

Operacje mogą być specyfikowane w linii poleceń na przykład jak poniżej:

- create_table rozmiar — stworzenie tablicy o rozmiarze "rozmiar"
- compare_pairs file1A.txt:file1B.txt file2A.txt:file2B.txt … — porównanie para plików:  file1A.txt z file1B.txt, file2A.txt z file2B.txt, itd
- remove_block index — usuń z tablicy bloków o indeksie index
- remove_operation block_index operation_index — usuń z bloku o indeksie block_index operację o indeksie operation_index
Program powinien stworzyć tablice bloków o zadanej liczbie elementów

W programie zmierz, wypisz na konsolę i zapisz  do pliku z raportem  czasy realizacji podstawowych operacji:

- Przeprowadzenie porównania par plików — różna ilość elementów w sekwencji par (mała (np. 1-5), średnia oraz duża ilość par) oraz różny stopień podobieństwa plików w parze (pliki bardzo podobne do siebie, pliki w średnim stopniu niepodobne do siebie, pliki w znacznym stopniu niepodobne do siebie)
- Zapisanie, w pamięci, bloków o różnych rozmiarach (odpowiadających rozmiarom różnych przeprowadzonych porównań)
- Usunięcie zaalokowanych bloków o różnych rozmiarach  (odpowiadających rozmiarom różnych przeprowadzonych porównań)
- Na przemian  kilkakrotne dodanie i usunięcie zadanej liczby bloków 
Mierząc czasy poszczególnych operacji, zapisz trzy wartości: czas rzeczywisty, czas użytkownika i czas systemowy. Rezultaty umieść pliku raport2.txt i dołącz do archiwum zadania.

## Zadanie 3. Testy i pomiary (50%)
(25%) Przygotuj plik Makefile, zawierający polecenie uruchamiania testów oraz polecenia kompilacji programu z zad 2 na trzy sposoby:
- Z wykorzystaniem bibliotek statycznych,
- Z wykorzystaniem bibliotek dzielonych (dynamiczne, ładowane przy uruchomieniu programu),
- Z wykorzystaniem bibliotek ładowanych dynamicznie (dynamiczne, ładowane przez program).
Wyniki pomiarów zbierz w pliku results3a.txt. Otrzymane wyniki krótko skomentuj.
(25%) Rozszerz plik Makefile z punktu 3a) dodając możliwość skompilowania programu na trzech różnych  poziomach optymalizacji — -O0…-Os. Przeprowadź ponownie pomiary, kompilując i uruchamiając program dla różnych poziomów optymalizacji.
Wyniki pomiarów dodaj do pliku results3b.txt. Otrzymane wyniki krótko skomentuj.
Wygenerowane pliki z raportami załącz jako element rozwiązania.

Uwaga: Do odczytania pliku można użyć funkcji read() (man read), do wywołania zewnętrznego polecenia Unixa można użyć funkcji system() (man system).
